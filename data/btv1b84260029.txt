que il reult quil soit mostrez pour efforcier creance. 

Il firẽt a donc le seruise dieu. 

Et ap̾s se cennerent cõme cil qui nule sousfrette de uiande ne de boi ure nauoient. puis quil uirẽt la colombe. 

L passerent la nuit par .i. des pertuis du conopen. 

Li uns drecierent les mas et les uoil les et li autres se tindrẽt aus franges du conopen iusqua tant que la nef fu appareillie e. 

Adonc si leur uint uns bõs uens si q̃ il ne leur fu mestier de nagier fors que de tenir les auirons et les gouuernaus Ainsi alerent .uiii. iours par mer. 

Adonc uirent une isle mľt perreuse et roide et seche sanz arbres et sanz herbes plaĩne de forgeurs et de feures. 

Qͣnͣt .s̾. brandain uit ce il fu moult pẽ sis car il ne uouloit mie aꝓchier cele isle. mes li uens si les y me noit uousist ou non. 

Ainsi com il trespassoient par deuant au tant com li giez dune pierre dure. 

Il oirent la noise des fous soufflans et les escrois des maꝰ de fer com ce se fust .i. tonnerre Saint brandain fist donc le sig ne de la crois sus lui et sus ses fre res et dist. 

Sire deux ihesu cͥst deliure nous de ce peril ou noꝰ sonmes sil te plaist. qnͣt saint brandain or ce dist il oi une uois du ciel qui li dist brandain ne tesmoie de riens. 

Mes chemine par mer toi et ta compaingnie tant que tu uiengnes a ton a baye et raconte a labbe et au couuent ce que tu as ueu et trou ue. 

Et ainsi le fist com il le con manda. 

Et qnͣt il fu en son abba ye il sadreca au miex quil pot et se reconmanda a dieu et fist le signe de la crois sus lui et ainsi trespassa de ce siecle et est ou regne du ciel auec le pere et le filz et le saint esperit qui uit et reg ne pardurablement sanz fin amen. 

Ci conmence la uie mõ seingneur saint marcel de ly moges et les miracles que deux fist pour lui a sauie et apres. 

A U temps que nostre sires ihesucrist pre eschoit et enseignoit les iuys qui erent de la ligniee benia min en la terre de iherusalem Grans assemblees de iuis le sui uoient. pour ce quil desirroient a oir ce quil apartenoit au sa lu des ames et des cors. et si li a portoient ce que mestier li es tiot a mengier et a boiure. 

Et entre ceus uint pour nostre seĩ gneur oir .i. mľt haus homs des iuis qui estoit de la lignee que ie uous ai deuant nonmee qui marciaus estoit apelez deuant par non. et sa fẽme auec lui et .i. si en filz. 

Car il nauoit plus de touz enfans. 

La dame estoit a pelee Elyzabel. et li enfes mar ciaus qui nauoit seulement daage que .xu. ans Ceus oi rent nr̃e seingneur qui prees choit et disoit faites penitan ces car li regnes du ciel aꝓche et qui ne sera regenere et de lya ue du saint baptesme et du .s̾. et la fu sains marciaus auec nostre seingneur. 

Et qnͣt nostre sires ot sa sainte predicacion cõ sõmee. et quil fu a la cenne auec ses apostres corporelment et qui leur laua les piez. 

Ap̾s ce que il furent leue de la cenne. et essaia au drap si com lescripture raꝯte. 

Cilz sains marciaus fu esleus a seruir auec cleopha et auec plus seurs autres deciples pour ce q̃ il queissent les choses qui erent ne cessaires entreus ꝯme de boiure et de mengier. et uessiaus a mettre lyaue pour les piez des deciples lau̾ et dras a lessiuer. et apres la .s̾te. resurrection qnͣt nr̃e sires saꝑut a ses deciples en sa propre forme. et il prist une piece dun poisson rosti et une ree de miel. si en men ga deuant euls et si leur en deꝑti La fu saint marcel auec les autres deciples et si entrecut sa partie de nostre seingneur. et par tout au si fu il auec les deciples la ou nr̃e sires lor cõmanda quil alassent ꝑ tout le monde les gens en seingn̾ et preschier. et si les baptizassent ou non du pere et du filz et du .s̾. esperit. et si recut la poeste de p̾es chier leuangille nr̃e seingneur meismement aussi com li autre deciple. 

Et la fu sains marciaus la ou nr̃e sires entra la ou li deci ple estoient a portes closes qnͣt .s̾. thomas ni estoit mie. 

La recut il poeste de deslier et de lier ausi ꝯme li autre. 

Car nr̃e sires lor dist rece uez le saint esperit et a ceus qͥ uoꝰ lascherez lor pechiez. il leur serõt pardonne. et a touz ceus que uous uoudrez retenir. retenu seront. et la ou nostre sires monta es cieus et il benei ses apostres et la fu sains marciaus et fu beneois auec les de ciples. et auec eulz fu il touz temps en ieunes en oroisons iour et nuit et la ou nr̃e sires enuoia le saint es pertit sus eulz en guise de feu et si fu enseingnez et endoctrinez auec les autres de touz langa ges. et fu urais tesmoins de la resurrection nostre seingneur Apres ce que li apostre orent receu le saint esperit et il furent conferme en uraie foy. il sespan dirent par diuers regions selõc la uolente nr̃e seingneur p᷑ a noncier et preeschier la sainte euangille. 

Mesire saint pere qͥ ert sire des apostres et princes et saint marciaus sen alerent en antyoche. et plusseurs autres deciples. 

Tuit anoncoient aꝑ tenient le regne du ciel et p̾eschoi ent et disoient quen doit faire penitance de touz ses pechiez. 

La ou il preeschoient en tele man̾e nostre sire leur donna si grant graces que li pueples dont il nestoit nuls nombrez se conu̾ tissoient a la sainte foy de bap tesme par lor parolles et par leur predicacions et faisoiẽt maintes belles eglisses es lieus ou il nen auoit onques nulles eue. 

Et qnͣt li euesque et li prestre i furent ordenez selonc droiture. 

Cil qͥ auoient diuers cuers tout temps a la loy nostre seingneur se faisoi ent regenerer en la sainte yaue de baptesme. 

Qnͣt saint pere et si deciple estoient ainsi. et il estoient en la cite dantyoche et il orent tout esploitie. et quil ot conuerti a foy et a cre ance uns euesques et prestres ordenez et autre clergie. il se parti de la cite pour uenir a rõme. si dist a saint marcel qͥl uouloit quil uenist auec lui en sa compaingnie. 

La ou il se fu rent mis a la uoie plusseurs autres de lor deciples se mist̾nt auec eulz. si i fu saint aspiniẽs Qnͣt il dist ie serai tout temps auec uous iusquen la fin de ce siecle. 

Apres ce quil fu resuscitez nous conmanda il. et dist alez par tout le monde prees chiez et anonciez leuangille a toute creature. et qui crera et baptiziez sera. il sera sauf. et qui ni crera il sera dampnez pardurablement. 

Ce nous cou uient il a garder. 

Biaus chiers freres dist mesire .s̾. pere a .s̾. marcel. 

Il nous conuient fere si que nous ne deguerpissions les conmandemens de nr̃e sein gneur. et pour ce te couuient il a croire ⟦tes⟧ mes conseulz. si que la compaingnie de toi et de moi soit cõmune. 

Fais ne ta tar ge une haste toi de quanque tu pourras. si que tu puisses hastiuement le pueple qui ta serui longuement. fere oster du deable. et retourner a foy et a creance. si quil puissent re giehir et dire que nr̃e sire ihũ cͥs est urais deux. et sires de tou te creature. 

Une cite est en la ꝯ tree de france qui lymoges est apelee ꝑ non. 

Cele te ꝯmande nr̃e sires et toute france q̃ ele soit par ta p̾dicacion toute essaucier a sa loy. 

Et pour ce q̃ la uoie est longue ne demeure mie a fere ce que ie tenseĩgne si que tu puisses auoir la celes tiel couronne. prens auecques toi .ii. prestres qui te port̾ont ꝯpaingnie. et si te seruiront. si quil ne perdront mie le loier de lor couronne. et si fais tant et entens de ma parolle que se aucuns homs te court sus por ocirre estent le col et abandon nes. et quiconques te despoill̾a de ta cote. lesses li et deguerpis ta uesteure. tant seulement fes que tu soies de ferme creance et de bon courage. 

Dont ne sarresta saint marcel li beneois homs ihesu crist quil ne se meist a la uoie si ꝯme saint pere si li a uoit enioint par le ꝯmandem̃t nr̃e seingneur. 

Auec lui enme na en sa ꝯpaingnie .ii. prestres dont li uns estoit apelez aspi nien. et li autres austriclinien 

Et qnͣt il orent la uoie tenue iꝰ quen france. si auint que austri cliniens mourut. et se departi de ce siecle. 

Lors fu saint marcel moult dolens. et ne sot que faire. mes tout errant sen ret᷑ na arriere a rõme a saint pere si li conta tout ce qui li estoit auenu en la uoie. 

Q Uant saint pere loin il li rouua erraument a re tourner arrieres. si li dist prẽs mon baston en ta main. et tan tost cõme tu uenras au leu ou tu lessas ton compaignõ mort si len touche et ie ferai mes oroi sons a nr̃e seingneur. et il se le uera tantost sus. aussi ꝯseil ueilloit. et si receura ta ꝯpaignie Dont sen retourna saint marcel selonc le dit saint pere tant quil uint au cors de son ꝯpain gnon ou il lauoit lessie. 

Et qnͣt il ot fait ce que saint pere li auoit dit. 

Li membre et les uainnes qui de char estoient uuidiees conmencierent a rauiuer. et si ouure ses yeux pour regarder la lumiere quil auoit perdue par la mort. 

Et quelz homs est ce que dont de riens que nostre sires ne feist ce pour demonstr̾ la foy saint pere. 

Et qnͣt saint marciaus uit ce. il fu esmeus par cest exemple. 

Dont sen ala saint marcel a tout ses .ii. deci ples par toute la terre p̾eschãt et semant la parolle dieu. et tant quil uint au chastel de cu marcel estoit sains et benignes en douceur et en misericorde. et absiduez en oroisons. si ꝯme nr̃e sires conmanda a ses deci ples quil leur dist quil feussẽt en oroisons toutes heures. 

R uous conterai .i. au tre miracle que nostre O sires dist pour le saint hõme. 

En ce lieu meismes que len ne doit mie entre lessier ne trespas ser a dire. 

Il auoit .i. prince en cel chastel qui nerua estoit ape lez par non de grant pooir et de grant seingnorie cousin ꝓchaĩ lemperere de rõme Cil auoit .i. filz ioenne enfant que li de ables occist en tel maniere. qͥl lestaint et estrangla en son lit ou il gisoit. 

Le pere et la mere qui grant duel orent qnͣt il tͦ uerent leur enfant mort et toꝰ ceus qui auec lui estoient tro uerent son enfant mort. 

Uin drent a saint marcel la ou il es toit. si li chairent aus piez em plorant et distrent. homs de dieu oez nous et aidiez. si aporte rent le cors de lenfant. si le mis trent deuant les piez au .s̾. hõe a grant doleur et a gͣnt criee Saint marcel estoit moult do lens des gens quil ueoit qͥ plo roient. si cõmenca il meismes a plorer. et si dui deciple. grant gent estoient assemble p᷑ ueoir ceste chose. 

Saint marciaus ꝑ la a eulz touz et dist uous gens qui ci estes assemblez aussi li paien conme li crestien priez a nr̃e seingneur quil doint cest enfant resusciter par sa doceur et par sa misericorde il meismes et si dui deciple. et li pueples qui iluec estoit ꝯmencierent leur oroisons a fere que deux le re suscitast par leur priere. 

Saĩt marcel ꝯmenca a dire soroison en tel maniere. 

Biau sire deux qui pour ton filz et pour saint pere me feis uenir en ceste loin taingne terre ie te pri que tu resuscites cest enfant. si que ꝑ moi puissent cil qui uerront lenfant resusciter croire en toi et lors prist seurement la maĩ de lenfant et li dist. 

El non nr̃e sire ihesu crist que li iuif cruce fierent et au tiers iours resusci ta et uint de mort a uie te con mande ie enfes que tu te lieues tout droit sus tes piez. et dis et racontes a ce pueples ce q̃ tu as en enfer ueu. 

Tantost se le ua li enfes. 

Et qnͣt il fu drois en son seant. si se lessa cheoir aus piez du saint hõme. et puis si con menca a crier et a dire. homs de dieu baptize moi. et si me ꝯfer me du signe de la sainte foy. si que ie puisse estre sauuez. 

Car nulz homs ne puet estre sans si na este baptiziez et regenerez en la sainte huille de baptesme. 

Uant li enfes ot ce dit si ꝯmenca deuant le pue Q ple a dire. 

Dui angels uindrent deuant moi grant aleure la ou li deable menportoient et distn̾t que ie seroie resuscitez par la pͥe re du beneureꝰ marcel. 

En enfer fet il apres na nule mesure. ne nest nule fin de sa grandeur ne de sa parfondesce. 

Touz temps i sont ploremens sanz ioie. et am̾ tez sans douceur et teniebres sanz lumiere. et plaingnemẽs et cris. et grans douleurs et tris tesces et froidures et chaleurs desmesurees. et gnͣt feu orrible qui onques ne faut. et morsu res de serpens. et pueur si gnͣt que nel pourroit souffrir crea ture humainne. 

La est p᷑reture et misere. et liuer qui onques ne muert. 

La sont li infernal lamonnestement saint pere qui li auoit dit que sil auenoit chose que aucuns le ferist en la destre ioe qui li tournast lautre. 

Et se aucuns te despoille de ta cotte lesse li aussi toute ta fubleure. et se aucuns te court sus pour ocirre besse le col contre lespee. pour ce quil li souuint de ceste chose tãt ꝯ len le batoit griefment. 

Il ten di ses mains uers le ciel et fist so roison a nr̃e seingneur. et dist biau sire deux. tu es li refinemẽs des tribulacions qui nous auirõ nent pour ce te prions nous q̃ tu nous deliures de ceus qui si nous destraingnent et auirõnẽt et tourmentent. 

Tantost ꝯme il ot ce dit cil qui les batoient de uindrent auugle et sentrepris trent par les mains et mena li uns lautre. 

Tant quil uindrẽt a lymage dun de lor deux qui m̾ curius estoit apelez pour ce q̃ il les conseillast. et quil leur dõnast respons si com il souloit faire Mes ly deables qui dedens lyma ge iert estoit liez des chaennes ardans par langele nostre seingn᷑ si quil ne se pooit mouuoir ne a eulz respons rendre si com il souloit Q uant il uirent ce si en fu rent moult dolent. si se departirent diluec. et alerent en .i. autre ydolle en .i. autre lieu et qnͣt il furent uenu il li distn̾t nr̃e dieu est si courrouciez quil ne ueult a nous parler ne respõs rendre. 

Et pour ce sõmes nous uenus a toi que tu nous ensein gnes que nous porrõs faire. 

Li deable qui dedenz lydolle estoit lor respondi. 

Uos deux ne uous pueent respons donner. 

Car li angels dieu lont lie qui le tiẽ nent et i oustissent. dont uinrẽt li prestre qui auugle estoient si se departirent diluec tant quil uindrent a saint marciel si li cheirent aus piez et si li prie rent et requistrent qui leur chariast penitance de ce que mesfait li auoient. 

Li sains hõs fist soroison a nr̃e seingneur si douce et si piteuse et si urͣi cuer que nr̃e sires leur rendi leur ueues. 

Quant il furent ralume li .s̾. homs lor ꝯmãda quil alassent a lymage iupiter leur dieu. et aus autres ydolles si les debrisassent toutes et il si firent sanz demourance. dõt se baptizierent el non nostre seĩ gneur ihesucrist que hõmes q̃ fẽmes .ii. mille et .ui ͨ. qui tuit furent tourne a uraie foy et a creance. 

Uns homs palazineꝰ gisoit en la uille qui ml̾t estoit de grant ligniee et riche dor et dargent et de gnͣs possessions quant il oi raconter ce miracle qui si gnͣt estoit auenus en la uil le. il se fist porter deuant le saĩt hõme si li pria qui le garantis sist et gardast de cele enferme. te. 

Li sains homs prist la maĩ du malade et fist soroison a nr̃e seingneur et dist deuant touz ceꝰ qui iluec estoient Ie te ꝯmant el non nr̃e seingneur ihesucͥst que li iuif crucefierent que tu te lieues tout droit sus tes piez Tantost se leua cil et fu tout maintenant garis de sa grant enfermete quil auoit lonc tẽps eue. et loa et glorefia nostre seingneur et rendi graces au saint hõme. 

Cil li uolt donner grant auoir. mes il ne le uolt prendre. ainz li ꝯmanda tout a donner aus poures. 

Ainsi de moura nr̃e preudom en ce lieu iusqua tant que nr̃e sires sa parut a lui en a uision et li dist ua ten en la cite de lymoges. et qui auoit non ualerienne et si pria a nr̃e seingneur p᷑ elles que il les lessast planierement perseuerer a ses conmandem̃s et il si fist et elles furent puis du saint esperit raemplies quant elle se furent baptiziees. 

Tuit cil qui en la meson estoient se bap tizierent aussi li haut ꝯme li bas. 

Si en i ot .ui ͨ. par nombre. 

Ap̾s ce saint marciaus et si deciple sen alerent. el teatre cest en la place ou nostre deciple assemblerent pour preeschier leuangille nr̃e seingneur. 

Quant li prestre de la mauuesse loy le sorent et il les oirent parler de tel chose qui ꝯ tre leur loy estoit. il en furent moult dolent si les pristrent et baptirent moult durement et puis les mistrent em prison en une chartre. 

Qnͣt uint a lende main a droite heure de tierce .s̾. marciaus fist soroison a nr̃e sein gneur et dist. 

Biau sire dieux ihe su crist qui es lumiere el regne de dieu. donne nous clarte qui i a ne prengne fin. 

Si que cil qui sõt filz de teniebres qui nous õt mis en ceste oscurte en chartre pour ce que nous aorons ton saintisme non. ne se puissent de nous eleest̾ ne auoit ioie. et tantost ꝯme il ot ce dit une grant clarte resplendi en la chartre aussi ꝯme se la res plendisseur du soleil i fust uenue et toutes les chaennes dont il fu rent enchaenne et oissirent. et li huis ouurirent et tuit li hõe qui la chartre gardoient cheirẽt a leurs piez et prierent a saint marcel qui les baptizait et par toute la cite fu terre mote et gnͣs crolles et foudres et tonnoirres et esclipses fu par tout si grant q̃ li paien senfuioient aus temples de lor ydolles. 

Et pour ce que il cui doient estre a sauuete et uenus a garant. 

Li preste qui auoient feru et batu saint marcel furẽt occis des cops du tonnerre. 

Car dieu ne uouloit une quil le com parassent. 

Dont uindrent tuit cil de la cite qui gnͣt paour auoiẽt a la chartre. si mistrent les sains hõmes hors. et se lessierent che oir aus piez saint marcel. et si li distrent sains homs. 

Se tu el nõ ihesucrist resuscites ceus qͥ ore sont mort. nous crerons uraie ment en lui sanz nule doutãce. 

Dont tendi saint marcel les maĩs uers le ciel. et dist biau sire dex qui deis que auroit autant de foy ꝯme .i. grain de seneue. sil disoit a une montaingne quele trespassast dun lieu en autre q̃ le i trespasseroit. 

Biau sire deux nr̃e foy est tele que nous creons biẽ fermement. conmande sil te plest par ta misericorde que ceus soi ent resuscite par les mains de tes angels. 

Qnͣt il ot ce dit il ala as cors de ceus qui mors estoient si leur dist. ie uous conmant el non de ihesu crist que li iuif cru ce fierent et au tiers iour resus cita de mort a uie que uous uoꝰ leuiez et a ce pueple qui ci est assemblez dites et enseingniez. ce quil doiuent faire. 

Tantost se leuerent cil tout droit en lor estant. et puis se lessierent che oir aus piez du saint hõme et dis trent. 

Nous pechasmes enu̾s uous car nous ne sauions mie que nous fesions. 

La ou il disoi ent ce touz li pueples qui la es toit assemblez. et meismement li diu prestres qui erent resuscite dont li uns auoit non aureliẽs et li autres adriens. si se con mencierent a escrier a une uois et a dire. il nest autre dieus en ciel ne en terre que cil dont. cist saint hõme preesche et anonce. mariage. et cilz estoit .i. duc qͥ estienne estoit apelez. et tenoit toute la terre de la riuiere du ros ne iusqua loire. et si ꝯme ses .ii. riuieres se portent iusqua saĩ ne. et tenoit tout le regne daqͥ tainne. et de gascongne et de na uarre iusquau port daspire. et auoit la poeste iusquau mont daspire. 

La sainte damoiselle uouloit garder ce que elle a uoit uoue. et aloit chascũ iour aus sarmons du saint hõme por oir et retenir ses parolles. et si estoit si raemplie du saint espe rit que elle estoit iour et nuit en prieres et en oroisons en ieunes et en uegilles. et bien demons troit par toutes bonnes oeuures que elle uouloit estre uierge et de cuer et de cors touz les iours de sa uie. 

Qnͣt ele oi nouuelles que li dux estienne qui son barõ deuoit estre uenoit a la cite. ele sauoit bien quil se courrouceroit et se roit moult dolens de ce que elle auoit uoue que ele parmaĩdroit en uirginite. si prist toutes ces ri chesces et les departi aus poures Quant ele ot oi saint marcel preeschier et dire cuns iouuẽ ciaus auoit a nr̃e seingneur de mande quil feroit pour auoir uie pardurable. et nostre sires li dist quil ne nuisist nullui ne nemblast riens ne ne portast faus tesmoingnage. 

Li iouuen ciaus dist que de ce sestoit il biẽ tenus touz les iours de sa uie. et nr̃e sires li dist. sil uouloit estre ꝑ fais. 

Dont uendist ce quil eust si le donna et departi aus poures. si en conquerroit tresor ou ciel et si le suiuroit. 

C el p̾eschement entendi la glorieuse uierge uale rianne et si lacompli bien. 

Car qnͣque elle auoit en ses tresors et que ele pot auoir si conme dor et dargent et de pierres p̾cieuses et de riches uesteures. ele departi tout et donna aus poures. 

Qnͣt tout ce fu fait. li dux qui ses barons deuoit estre uint en la cite et ꝯmanda qͥ la damoiselle uenist a lui qui de uoit estre sespousee. et qnͣt elle fu uenue il sot bien et par li et par plus seurs autres quil ne lauroit mie en mariage. si en ot moult grant duel et ml̾t gnͣt ire. et si desuez en de uint quil ne uouloit a nullui ꝑler longuement. 

Il conmanda que le feust hors de la cite menee et de colee. 

La ou on menoit la damoi selle pour decoler. 

Si dist au tyrãt certes tu mourras en ceste nuit que nuls ne pourroit souffrir les males auentures qui te sont appare illiees. 

Qnͣt elle ot ce dit. ele tẽdi les mains uers le ciel. si fist soroi son en ceste maniere. 

Car pour ce me mainne len decoler q̃ ie taĩg Biau sire deux auironne moi de ta grace. et si enuoie en maide tes angels que li deables ne me puist aprochier ne moi ne maine Qnͣt elle istra de mon cors. 

Et p᷑ ce ne uueilie mie prendre terrien baron. et se ie estoie fors close de ta chambre que ie perdisse la foi de ma uirginite que ie tai ꝓmise pour ce me mainne len decoller. que ie ainme miex a morir q̃ ie la perde ne que estre departie de ta foy ne desseuree. 

La ou elle di soit ces choses la uois du ciel fu oie qui dist ualerianne naies nule paour. 

Car li angels taten dent qui tenporteront en la clarte ou ia iour naura obscur te. dont fu liee la sainte uier ge si regarda uers le ciel et dist biau sire deux ie te ꝯmant mõ esperit en tes mains. et lors estẽ di le col. et cil qui la deuoit deco ler. 

Li trencha a .i. cop la teste. et estoient pour ramener a la lumiere de uerite. 

Nous pͥons ta grant gloire q̃ ele resuscite cest hõme sil te plaist. si que ͤ toutes ces gens connoissent q̃ tu es urais deux et urais sires sus toutes creatures. 

Et qnͣt il ot ce dit. il ala au cors la ou il ie soit mort. si le prist par la main et dist. nostre sires qui sus toutes riens a force et pooir que li iuif cru cefierent. et qui resuscita au tiers iour de mort a uie. cil te puisse re susciter par son saintisme non te ꝯmande ie que tu te lieues tout droit sus tes piez et si parolles. tan tost se leua cil qui mors estoit. et se lessa cheoir aus piez .s̾. marcel et dist. 

O beneurez ꝯfessors ihe su crist. ie pechai moult qnͣt ie occis la sainte damoisele ualeri anne. 

Mes ie te pri que tu me don gnes le baptesme de sainte peni tance par la quele penitance ie puisse auoir pardon. 

Qnͣt li dux estiennes uit ce. il se mist a t̾re aus piez saint marcel. si li pria ml̾t doucement qui li feust ꝑdon et remede de ses pechiez et de ses felonnies quil auoit faites. 

Et li sains confessors li charia peni tance pour la mort de la sainte uierge cele qui le baptiza et touz ses haus hõmes dux et princes. et tout le pueple de la cite hõmes et fẽmes. si en i ot par nombre .xu. mills̾. et li dux donna maint biau don dor et dargent au saint hõme. pour ce quil en feist faire beles eglisses en lonneur de dieu et chastiaus et uilles et uingnes et terres. et tout qnͣque il ot en la cite de lymoges li donna il aussi p᷑ enrichir les eglisses quil en feroit faire. et pour mettre clers qui fe roient le seruise nostre seingneur 

Et apres ꝯmanda li dux a fere .i. hospital pour lamour a la głieuse uierge ualerianne. et li i mist bonnes rentes assises pour donn̾ chascun iour a mengier a .iiͨi. po ures. et .i. autre hospital fist il encore pour lamour de saint mrͣ cel ou il a assez garisons pour ler bergier. et pour donner aus po ures a mengier. se plus de .uiͨ. nẽ i uiennent. 

Ap̾s pria li dux a .s̾. marcel qnͣt lame li istroit. hors du cors qui li lessast faire sa sepul ture delez la seue. 

Li sains homs li otria pour ce quil le ueoit a t᷑ ner a sainte foy et a uraie creãce Apres ce fist li dux fere une ml̾t bele eglisse sus la tombe sainte ualerianne la benoite uierge et martire. et si la fist aourner de touz precieus aournemens. 

Et qnͣt tout ce fu fait. si auint a uenture que lemperiere de rõme enuoia ses lettres a estiẽne le prince de france. si li manda et conmanda quil uenist en lom bardie a tout .iiii. legions de che ualiers et dõmes hardis em ba taille. et si uenissent si garni de uiandes et dautres besongnes si que uns ni eust souffraite ne mestier de ⟦uiande⟧ courre en ꝓie et demourroient bien en son seruise .ui. mois entiers.  Encor mandoit ce li emperieres que uns qui uenist tant fust bas ne haut ne poure ne riche que sil toloit a nullui nule rien ne ne couroit em proie quil nen prendroit autre chose que la teste. 

Qnͣt li dux estiennes ot oi ces lettres et les mandemens a lempereur. il assembla sa gent et sa cheualerie. puis en ala ẽ lombardie tout ainsi a tourne com noirons li empereres li auoit mande. uant il uint a lui il le ser Q ui iusquau terme qui de uisez estoit au terme dedens les moult sousfert tribulacions pour tes conmandemẽs obeir et pour faire ta uolente. pour toi a il este enchaenne et mis em prison. et batu cruelment si que sa char a este derompue Biau sire deux donne li ta bene icon et ta grace si que elle pͣst remanoir auec lui pardurable ment. 

Quant il ot soroison ꝑ finee si se tourna par deuers le duc. et li demanda conment li sains homs se contenoit en la terre de france. 

Li dux li res pondi que il li auoit plusseurs mors resuscitez ou non nostre seingneur. et quanquil deman doit a dieu auoit il sanz nul a targement. 

Quant li dux ot dites toutes ces parolles il se les sa cheoir aus piez du saint a postoille. si li cria merci et par don que illa sossist de la mort ualerienne la beneuree uier ge. 

Dont le regarda saint ꝑe si uit lumble uisage et les ľ mes qui li descendoient de ta fõ tainne du cuer aual la face si en ot pitie et misericorde. si la soit de ses mesfais. 

Lors que li dux fu absos il fut aporter a Saint pere .iiͨ. lb̶. dor que noirõ li emperieres de rõme li auoit donne. 

Li sains apostolles nen uolt riens prendre. 

Ainz ꝯmã da au duc quil les donnast a .s̾. marcel qui fere en feroit belles eglisses et les departiroit aus poures. 

Dont prist li dux la beneicon de saint pere lapostre et tout le pueple qui estoit a uec lui. si se departirent de la cite de rõme. et se mistrent a la uoie pour reperier en leur contree. 

Q uant il orent tant erre quil entrerent en frã ce. 

Dont parla li dux a toutes ces gens en tel maniere. 

Con te et ch̾r qui auec moi estes en tendez a mes parolles. 

Nuls de uous ne doit reperier en ꝓpre terre iusqua tant que nous ai ons este a nostre bon pastre .s̾. marcel. 

Car ie sai bien que par ses saintes prieres auons nous este secouru en mains perilz. et qnͣt il ot ce dit. tuit lotroierẽt uolentiers et se mistrent a la uoie Li temps estoit plains de grant chaleur pour le soleill qui clere ment resplendissoit. et al̾nt tant quil uindrent a .i. chastel que len apeloit le gousse. 

La uin drent a la riuiere qui garce es toit apelee. si tendirent iluecq̃s leurs tentes pour la chaleur qͥ moult estoit desmesuree. 

La a uoit .i. ioenne bacheler qͥ moult haus homs estoit. et estoit ape lez par non herbert. 

Son pere si iert quens de poitiers qui archa des estoit apelez. 

Cil herbers p᷑ lui refroidier si com plusseurs au tres fesoient sestoit alez esbani er. et tant ala par desus lyaus q̃ il uint sus une fosse la la fonda li deables qui le trait au fons ꝑ sa grant felonnie. si ꝯmencierẽt lors si compaingnon a crier. et duc et conte et prince sailli rent des paueillons et autres gens qui estoient uenus de plu seurs terres par la riuiere de uianne. si conmencierent a cͥer et aquerir le cors a nos et au tres manieres dinstrumens mes il ne le porent trouuer. archades son pere qui ml̾t la uioit ꝯmenca grant duel a de mener. si prist ses gens si se de parti du duc. et ala tant plo rant que il uint a saint mar cel qui preeschoit en la terre terre loing en sus de la riue. et li deable saparurent sus le gue en semblance de pourciaus. 

Lors cõmencierent li plusseur a pͥer au saint euesque quil ꝯmandast au deables quil ississent hors de lyaue en lors propres fourmes si quil les peussent ueoir apertem̃t Dont parla saint marciaus et dist engingneus deables qi hĩtez esparfons liens de ces yaues. 

Ie uous cõmant que uous ueingniez ca hors a seche terre en tele forme que touz li pueples uous puisse ue oir certainement. 

Tantost issirẽt li deable de lyaue. et uindrẽt deuãt saint marcel qui ne loserent ꝯtre dire. 

Il estoient noir et hydeus et let. et auoient grans piez a desmesure et eux uermeus et espoentables plains de poour et dorriblete et lor cheueleure estoit noire qui de la teste quil auoit cornue issoient et estoient si lonc li cheuel quil cou uroient le cors. grans leures et grosses auoient. et par les narilles quil auoient et grans et lees leur issoit la flambe toute ardant. 

Il ꝑ loient si que len les entendoit. 

Mes miex sembloit lor uois cri de corbel que dautre creature. 

Qnͣt saint marcel les uit il parla a eulz et lor dist anemi dites moi uoiant touz ceus qui ci sont cõment estes uous apelez et par quelz nons. et li uns deulz respondi ie sui apelez engin guierres de nul. 

Li sains euesq̃s dist pour quoi es tu apelez ꝑ tel nõ li deables respondi pour ce que ie ai en moi nul engings a deceuoir lumainne ligniee. 

Dont apela .s̾. marciaus lautre. et toi ꝯment es tu apelez. et li deables respondi len mapele luiton. pour ce que ie ai touz iours este en ceste fosse. 

Si i ai maint hõme noie qui sont alez es infernaus painnes. 

Li sains homs dist pour quoi portez uous en uos mains telz chaennes toutes ardans. 

Li deable respondirent pour ce que qnͣt nous auons les ames deceues. nous les hõs de ces chaennes et puis si les me nons a nostre mestre .S̾. marcel dist. et conment est apelez ur̃e mestre par son propre non. 

Li deables distrent il est apelez Ri gaut. 

Li sains euesques dist p᷑ coi est il ainsi apelez. 

Li deables si distrent pour ce que il sesioist tout temps. et desirre tencons et male auenture. 

Dont prierẽt et requistrent li deable au saint hõme que il ne parlast plus a eulz en langue latine. mes en ebrieu ou en autres parolles queles qͥl te plera. 

Car tu sez bien et entẽs touz langages et encore te reque rons nous par ta pitie que tu ne nous enuoies en abisme ne en la mer doccean.. 

Dont parla saint marcel et leur dist en e brieu. 

Ie uous coniur de par nr̃e seingneur ihesu crist que li iuif crucefierent que uous en ailliez en diu̾s lieus ou oissiaus ne uole ne ou nule creature humainne habite. et la soiez iusquau iour du iugement sanz blecier nule ame qui ait uie. 

Tantost sen ale rent li deable de deuant saint marcel. ne onc puis ne saparu. rent a riens uiuant. 

Li dux et touz li pueple qui la estoit as semblez de diuerses contrees se lessierent cheoir tuit plorant aus piez du saint euesque. si li prierent que il conmandast que il feist reperier lame ou cors que li deable en auoient ostee et ietee par traison et par boisdie quil ne sen releescast ne esiouist. 

Li .s̾. euesques fu esmeus par la pͥere du pueple. et par les lermes qui