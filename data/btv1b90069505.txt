ieune de chair. 

Et longuement furent ainssi pour ce que le duc de lencastre auoit le siege iure et que de iour en iour les uiures abaissoient en Rennez ne seco᷑s nauoient de nulle part 

⁋ Le boiteux assembla ceulx de Rennes pour auoir aduis quelle part ilz pourroiẽt secours auoir du duc charles de blois qui dedens Nantes estoit. 

Mais encorres estoit prisonnier este eslargi sur sa foy ne armer ne se pouoit. 

La estoit un bourgois de Renes qui six enffant auoit qui nauoient que mengier. 

Lequel dist seigneurs se il uous plaist ie me auentureray en la maniẽ que Ie uous diray. 

Cest assauoit que ie nay au duc de lencaste et lui diray que benny mauez et le mien tolu. lui diray ainssi que secours uoꝰ uient de france prouchainement et secretement peussent entrer franchoiz en lost et puis lui diray que de Nantes doiuent francois partir et le chemin que doiuent francois tenir leur mon streray. et se en ce faisant puis eschapper ie nay a nantes au duc monstrer la grant misere de noꝰ mes de mes enffans uous prie A ce firrent les Renoiz accordans et firent une saillie sur lost du duc en celle saillie se destourna le bourgois et tant fist quil uint au duc et lui dist. haa. monẜ comme dure chose sera se ainssi Ruez demeurre. monẜ bon est que ie suy de Renez mez de Renez mont bany ceulx qui y sont et mont occis six enffans et tollu le mien. pour ce mestoye Retrait a nantes cuidant trouuer pitie deuers le duc qui compte nen Atenu, monẜ uous estes cy de longue main mez se garde ne uous prenes longuement ny seres pas Car par ma foy uous aurez demain francois qui segretement partis sont de Nantes pour uous cõ batre et uiennent par deux chemins pour ur̃e seurprendre en deux lieux, pour ces nouuelles fist le uespre le duc ordonner ses batailles pour francois Receuoir et ceulx qui en Regnes este firent faire feuz de ioye. 

Sur la cite corner me nesterieulx et monstrer semblant de ioie ala sserent Du bourgois qui alla parler au duc de lencastre deuãt Rẽnez T ant fist le bourgois quil eschappa de lost et prinst son chemin a nantes 

Et lendemain matin trouua en son chemin Bertrand dugues clin ses compaignons qui lost du duc aloient espier. 

Tantost Recongnut bertran le bourgois 

Et lui conta comme Il estoit a ceulx de Rennez et tout lafaire et comme Il auoit parle au duc et sen alloit a nantes A A ce matin cheuaca le duc de lencastre sur le chemin de Nantes en esperance de Rencontrer francois et en son siege lessa pauil lons tentes charrois uiures et gens darmes en garnison pour le siege garder Bertrand qui par une espie sceut le partem̃t du duc uint ferre on siege en criant guesclin et Illec se deffendirent englois. 

Quant ceulx de Rennez qui le partement du duc sauoient bien sceurent que Bertrand se combatoit ilz yessier̾ desdaing. 

Et lors dist a bertrand que dautant le Requeroit si lui accorda bertrad. 

La Recommenca la iouste sy aduint que de la premiere lance bertrand frappa brambroc de telle uertu quil lui faussa tout son hernois en telle maniere que le fer du glaiue lui trespassa le corps dont Il chai tout pasme sur le champ. quant bertran out le cheualr̃ abatu il saisi le destrier et tout monte sen uint mercier le duc et lui dist sire ie uins sur cy a un destrier et men uais a deux ur̃e mercy. 

La uint le herault du duc et quant bertrand lapercent tantost lui donna le destrier quil auoit conquis donc le duc et sa cheualerie tindrent de lui tres grant hõneur Comme Messire bertrand entra en la cite de Rennez D edens Rennez entra bertrand qui honnou rablement y fut Receu et festie celle Iournee Mes enuiron le uespre fist le duc assaillir la cite et en cel assaust furent tant englois et bretons que ilz menerent un hault beffroy bien pres des armes de la cite a la nuittie cessa lassaust et mist le duc ou beffroy gens darmes et arba lestiers pour le garder en esperance de lendemain Recommencier lassaust par le beffroy. mes len demain au point du iour par le conseil de bertrand le boiteux de pennebroc le dit bertrand et grant nombre de Renoiz qui le beffroy assaillirent et les gardes occirent la fut le beffroy ars par feu gregois donc lost fut tout esmeu et assaillirẽt anglois aprement ceulx de Rennez qui yessus estoiẽt la se deffendirent Rennoiz tres longuement en eulx Retraiant et tant firent que sans Riens perdre Re entrerent dedens Rennez d ce temps aprouchoit la saison diuer et A moult esto le duc et les anglos trauaillies du siege qui longuement auoit tenu 

⁋ 

Et uou lentiers eust le duc leue le siege Mais il auoit Iure que Ia nen partiroit tant que son panon fust assis dessus la porte de la cite 

⁋ En la cite esto ient en grant douleur des uiures qui moult abais soient et bien sauoit bertran leserement que le duc auoit Iure sy fist assembler les cheualiers et barõs qui dedens Rennez estoient et par le conseil de ber trand fut aduise et ordonne que se le duc de lenca stre soy .x ͤ. ⟦u⟧ seulement uouloit entrer en Renez on lui ouurerent les portes et pour son serement ac quittier asserroit les panons dessus le portes Mais qui son siege leuast 

⁋ Ceste chose fist bertrand signifier au duc que debonnairement lottroya et accorda Respit de trois Iours pour auoir conseil sur ce par lordonnance de bertrand fut crie en Renez que lendemain au point du Iour chm̃in fust arme 

Et que tous uiures de pain de ble de chars et de poissons fussent mis sur les estaulx et fenestrages de la cite 

⁋ Tout ainssi comme bertrand le deuisa En ce point aucuns cheualr̃s anglois Conseillerẽt au duc que de ce ne feist Riens se plainemẽ la cite nestoit mise a son commandement et que ilz sauoiẽt bien que la cite estoit affamee Toutesuoies celle iournee le duc deuoit entrer en Rennez Sy se misa le duc que au iourduy que Accorde auoit Rentreroit en Rennez 

Et pour la uille et lestat ueoir cheuau ceroit par my la uille soy .x ͫ ͤ. puis pourroit ouurir selon ce que ie uerroit. 

Au iour que accorde auoit entrer dedens Renes soy .x ͫ ͤ. de cheualiers au deuant du duc uindrent le cappitaine et bertran et par la uille le menerent Q uant le duc uit la grant plante de uiures qui en Renez estoit sur les estaulx et les gens qui armes estoient parmy la uille et Sur les creneaulx. 

Il enuoia un herault en son host querir ses banieres et panons qui tost fur̃ aportees sur les portes de Rennez. 

Monta le duc et ses banieres y assist puis descendi et lui fut le uin apporte dont Il but Apres le uin dist bertrand au duc Sire ie uous supply quil uous plaise moy duc ou sera la guerre doresnauant, Car la me uouldroie Retourne Le duc lui Respondi doulcement. bertrand beaux amis uous le sauez tost Comme le bon duc de len castre entra en Rennez D E la cite de Renes yessi le duc de lencastre qui tantost quil fut sur le pont ceulx qui sur les portes de Renes estoient lui geterent ses banieres apres ses tallons dont le duc fut doleur que oncques auoit tranche. 

Toutesuois pour sa loyaute tenir leua le Siege et sen alla ou chastel dun roy qui de la partie du conte de montfort se tenoit Illec se tint le temps diner A pres ce que le siege fur leur uint a Rennes le duc cheualier qui prisonner estoit Encore la lui fut compte le gouuernement bertrand et ses uaillances dont grandem̃t le cuilly en amour A li Renouues du temps le duc de lencastre en cuilioy auoit seiourne par la saison diuer fist grant apparais pour mettre le siege deuant dinan qui de la partie de Charles se tenoit 

⁋ De ce ouy Charles parler qui pour la uille secourir y enuoia bertrand et le boiteux de pennehort a grant gens Comme le duc de lencastre assiega Dynam T antost apres uindrent deuant dinan le duc de lencastre le Conte de montfort et le conte de pennehort a grant nombre de anglois et bretons bretonnans qui la uille assegierent et souuent la aillirent 

⁋ Dinan le siege furent prinses trieues et accordees a .xl. 

Iours entre le duc et la uille de dinan Sur condicion que se dedens .xl. iours nauoient secours. de par le duc charles La uille seroit Rendue au conte de montfort en la fin diceulx quarante iours Comme unes trieues pendans fut prins Messire Oliuier du guesclin cheualier. de nom D urans les trieues aduint que Oliuier duguiesclin frere mainsne de bertrand fut yessu hors de dynam pour soy aller esbatre la fut recontre de Thommas de contourbie chlr̃ englois qui moult orguilleusement le print et Retint prisonnier Cil thommas estoit armes soy .ui ͨ. et demanda a oliuier qui desarmes estoit de quelle parente Il esto au cheualier respondi Oliuier que freres estoit de Bertran qui trieues auoit prinses auec le duc de lencastre. oultra geusement lui respondi le cheualr̃ englois que de bertrand ne tenoit conte et que sans cause de lui et de ses cruaultes couroit grande renõmee par la terre Ces nouuelles uindrent a bertrand qui hastiuement se parti et alla par deus le duc de lencastre faire plainte de ceste chose le duc qui fut moult iustes cheualier et loyal lui pro mist faire iustice de faire iustice tantost fut mande le cheualier englois auquel le duc dist que de lui se plaignoit bertran pour Oliuier son frere que prmͦis cuioit durans les trieues le cheualier qui orguilleux fut et felon respondi au duc que se bertran uouloit maintenir que aucune chose eust fc̃e donc Il deust recepuoir blasme il disoit que il mẽ toit et sur ce ietoit son gaige de bataille. 

L estoit bertrand qui Sans mot dire leua li gaige. puis dist deuant le duc faulx cheualier traitre et desloyal. 

Ie prouueray deuant le duc. que a tort sans achoison mauuaisement auez detenu mon frere en uoz prisons. 

Sur ces poins fut le gaige Iugie et Iour em prins deuant le duc et le capitaine de dinan donc ceulx de dinam furent en grant esmoy pour doubte de bertrand que tant amoient 

⁋ A dinan auoit une damoiselle de grant paraige appelle thi phaine Ragnerel a agie denuiron .xxiiii. ans Celle demoiselle auoit en estronomie grant congno issance. 

Et quant elle entendi la plainte que faisoiẽt ceulx de dynam pour bertrand elle les reconforta et dist que ce sauoit elle certainement que bertrand au roit uictoire un iour du gaiete entrerent dedens dinan le duc de lencastre et autres cheualiers iusques au nombre de cent pour le champ tenir la furent ber trand et le cheualier. 

Et de la partie du cheualier englois fut parle a bertrand de traictier Mais tant fut desirant bertrand desirant du cheualier com batre que accort ne uoulloit faire Se du tout le Cheualier ne se rendoit en mercy. 

Ce refusa le che ualier A tant cessa le parlement 

Et fut le gaige crie lors monterent sur leurs destries 

Et de lance combatirent longuement Mais peu se meffirent Apres combatirent de grans espees 

Et tant aprou cerent lun lautre quilz sentreprindrent par les hatece aulx et longuement furent en ce point et tant que li cheualier perdy son espee puis frappa son destriez Des esperons et par la force du destrier eschappa des mains de bertrand qui longuement le poursuy par le champ Quant bertrand aperceut que tho mas alloit fuiant et son espee auoit perdue Il fra pa de son destrier A couste et descendu a terre et Chartres 

Et Illec fut fait laccord des royes Apres le traictie fait sen alla roy Edouart en poure estat en son pais Du siege de becherel E R ce temps fut en bretaigne charles de blois qui deliures estoit de prison et armer ne se pouoit Encontre le conte de montfort Charlengoit la duchie pour la part du duc charles guerroit Bertrand pres de dinam siet un chastel qui be cherel est nommes qui de par charles le duc estoit tenus D Euant Becherel mist le siege le Conte de mont fort Acompaignie de Iehan chandois et Robert Canolle et de grans cheualiers dengleterre et de bretaigne et pluseurs fois le chastel fist asailir Mais moult se tint Car bien fort fut et bien gar ny de gens darmes qui bien se deffendoient 

Et faut y fut que uiures abaissoient ou chastel le cha stellain de becherel print auec le conte de mont fort respit du chastel rendre se de charles nauoit secours 

⁋ Tantost fist le chastelain sauoir le respit que prins auoit audit charles qui en peu de temps auant la iournee assembla grant cheualerie et brief ment uint deuant Becherel pour le siege leuer et anglois combatie. 

Mais la uindrent les euesques de bretaigne qui moult furent desirans de mettre aus entre les parties 

Et tant firent que entreulx fut traittie en paix faisant que le duc charles et le conte de montfort assembleroient acertain iour leurs conseilz. 

Et a chescun deulx seroit baillie ces nombre de uilles et chasteaux comme le conseil re garderoit. et que chm̃n deulx porteroit nom de du dune part et dautre fut ceste chose accordee 

Et sur ce baillerent oustages et prindrent iour dassembler Pour la partie du duc charles fut baillie bertrand en ostaige au conte qui a garder le bailla a niesse Guillaume folleton cheualier anglois Ainssy escha perent le conte et les englois sans bataille a celle fois et leur siege leuerent Mais au Iour que accorde auoit le Conte  ne autre ne uenit pour lui 

⁋ 

Et pour ce deliura le duc les ostages englois de la part au conte aussi deliura tous les ostaiges de charles excepte bertrand que moult haioit et le fist retenir et bien garder plus dun an demou ra bertrand apres la deliurance des autres o staiges et souuenteffois requieroit A guillẽ foleton quil le uoulist monstrer au conte que loy nauoit de le tenir puis que ses ostaiges estoient a plaine de liurance 

Et guillame qui bien recongnoissoit le tort que on lui faisoit en fut dolant, sy aduint un Iour que de ce il parla au conte qui lui respondi guillẽ dictes a bertrand que se Ii ne me fait serement que contre moy iamais ne se armera ia ne le deliureray Aincois lenuoieray en engleterre de ce fut guillẽ de foleton tres dolent et a bertrand le raconta Comme messire bertrand yessi de prison Q uant bertrand sceut la uoulente du Conte enuoia un escuier en son pais et en un lieu pres de lostel de guillaume qui en bretaigne estoit demourant, Amena lescuier des cheuaulx secrete ment au iour que bertrand lui auoit chargie A ce iour se leua bertrand matin et pour soy aller esbatre prinst le filz de fouleton qui ieunes fut et en maniere de esbatement alla tant bertrand quil uint au lieu ou ses cheuaulx estoient et dist a lenffant folleton. beau filz allez en lostel de urẽ pere moy recommander a lui et lui dtẽs que du conte ne de lui ne suys point prisõ nier Mais trop longuement mont tenu a des raison pour ce men pars 

Et lenffant uint en lostel de son pere qui A lauenture fut bien do lent pour la desplaisance du Conte qui bail lie lui auoit en garde T ant cheuauca bertrand quil uint A guin gant on receu fut a grant ioie la lui fut dit Comme anglois et nauarrois guerreoiẽt france de par le Roy de nauarre donc se uoult partir de guingant pour uenir en france Mes ceulx de gingant firent les portes fer mer et distrent a bertrand Sire pres de cy est pestien et autres chasteaulx que tient dauid hollegnienne chlr̃ englois qui la uicontesse de Rohan A espouse et tient la part du conte de montfort par ces cha steaulx est gingant moult greue et lepais dentour 

⁋ Pour ce puis que dieu uous a cy auiene uous prions par courtoisie et pour le nostre que deuant pestien uuilliez mettre siege et cerctes uous le deuez bien faire et nous sommes cy aprestes de uous liurer de niers et tous estoiremens pour le siege mettre Ceste chose conuint que bertrand accordast a ceulx de gingant qui de la uille ne le uouloient autre ment laissier aller donc il lui desplaisoit et briefment yessi de gingant en grant arroy et alla assegier pestien landemain matin fist bertrand assaillir le chastel, la estoit un escuier chastellain qui moult coutraliet ceulx de gingant et leur faisoit de grans durtes car quant il les prenoit il leur faisoit creuer les yeux ou coupper un bras puis les enuoioit pour ce furent ceulx de gingant moult desirans du chastel auoir 

⁋ durement assaillirent ceulx de gingant et lescuier qui le chastel a uoit fort garny bien le deffendoit Mez en la fin fut le baille prins dassault. quant le bail le fut prins bertrand manda a seurte le cha stellain qui au baille auoit fait tant de uail lance que merueilles estoit a uoix debonna rement lui dist bertrand 

⁋ Chastellain uous uoies que le chastel ne pouez plus tenir rendez le par courtoisie a ma mercy, A ce point acoururent ceulx de gingant qui le chastel lain haioient et distrent a bertrand pour dieu sire ne uuilliez traictier, Car tost aurons le chastel 

Et a doncques ferons de ce felon cha stellain nr̃e plaisir B ertrand qui la prouuesce du chastellain auoit ueu lui dist chastellain te nes bons riens du conte de montfort A ce lui res pondi le chastellain. 

Sire a uous rens Ie pestien sauf ma uie et si uous iure que du conte ne tiens un denier uaillant lors lui dist bertrand beaux amie et en uerite uous entendres de moy qui ne suy pas tel seigneur A doncques senclina le chastellain et le mercia et le promist seruir toute sa uie aussi fut prins pestien et dillec en auant fut le chastellain seruant bertrand qui pour sa promiesce honnoura moult et fist de tresgͣnt bñs Comme messire bertrand assiega Le chastel de Tourgost A u partir de pestien alla bertrand assiegier le chastel detorgost, Ce chastel tenoit un escuier englois qui thomelin estoit nommiez Ou tresor dicellui chastel estoient de tres long temps les liures des prophecies merlin et souuent y faisoit thommelin lire 

⁋ Quant Il se uit assiegie si lui souuint que es liures merlin auoit leu que a ce temps y estroit de la petite bretaigne une aigle qui del acondicion seroit dun estournel 

⁋ 

Et au temps quil regneroit seroit par terre redoub tes bien puis dire dist thommelin que bertrand que laigle porte est le droit estournel 

⁋ Car tout comme quant lestournel qui deuant tous ceulx de la uolee se assiet en un champ et apres se assirent tous les autres et la ou quil baise et auxi comme quant il descend en un coulombier pour les coulons en faire uuidier et apres lui descendent tous les autres estourneaulx 

⁋ Ainssi Il est de bertran qui de toutes gens est suys ne deuant forteresce ne peult arriuer que brisem̃t ne lui soit uindie et descombree de ses anemis Comme messire bertrand prinst le chastel de torgost Q uant bertrand out assiege torgost le chastel lain le manda a dauid hollegrenne qui ceste chose et la prinse de pestien fist assauoir au conte de montfort qui encorres cuidoit auoir bertrand prisonnier, En lostel du conte estoit un cheual. anglois qui haioit foleton et lemprisonna et lui uoult faire le chief coupper Ce fut rapporte Aber trand qui dolent en fut et tost enuoia au conte de montfort un escuier, lui manda que se sancon duit lui uoulloit enuoyer Il yroit a lui et geteroit son gaige contre mesẜ gautiez huet qui mau uaisement auoit folleton acuse et promieroit ꝑ son corps que sans laide de honme uiuant cestoit loyaument parti 

⁋ par deuers le conte alla les cuier et fist son message et briefment fut foleton deliures mes a lescuier dist le conte Amis uoꝰ dites a bertrand que quelque part quil soit ie le tien mon prisonnier 

⁋ A tant se leua mesẜ guillẽ foleton qui a lescuier dist, Amis uous dires a bertrand que enuers moy a mesprins. 

Car a la fiance de sa loyaute le lessoie aller a son plaisir puis sest party et de ce ne cuide pas que ie le combate car par droit ie len peusse faire aprouchr̃ ou parlem̃t defiance Au congie du conte parti le sauer et retourna ou siege ou estoit bertrand et fist son message de ce que foleton luy manda lui despleut pour ce que sa loyaulte lui faisoit reprouche mes grans parolles nen maintint a celle fois. 

Aincois fist ses engins dre schier et le chastel assaillir de telle uertu que briefment il fut conquis et prins dassault et tous ceulx qui dedens estoient, apres la prinse des chesteaulx sen alla bertrand par deuls le duc charles de blois qui de la prison estoit deliures et sur le conte de montfort auoit la rosche darien conquise depuis sa deliurãce A dinan uint le duc Charles qui le mari age de bertrand et de tiphaine Raguenel fist et en guerdon de ses seruices lui donna le chastel de la rosche darian a sa uie. 

Celle dame fut de haulte lignee et de grant scens et moult se entreamerent, pour lamour de la dame qui de grant beaute fut plaine delessa un peu bertrand asuir les guerres au commence ment de son mariage. 

Quant la dame aperceut que ainssi les laissoit elle le blas ma et lui dist, Sire par uous ont este haulz fais encõmencies et par uous seulement en uos iours doit estre france recouuree, Or est ainssi que pour mon amour uoullez perdre lonnour qui en uous est encõmencie, certes sire ceste chose ne pourroye endurer Car mõlt seroie abaissie qui par uous doy estre honno uree si sachez que se les guerrez ne pourssuez de dame de uaillance ne pouez aũ lonnour et endroit moy qui suy poure dame le cueur ne me pourroit donner a ce que Ie eusse ains a uous se en uaillance estiez ainssy retrayant En normendie en ce temps estoient pluseurs naua rois englois et gascoins qui de par le Roy de nauarre greuoient le royaume de france, Pour ce parti ber trand de bretaigne et uint en france. la trouua monseigneur guillaume foleton qui maintenoit que atort auoit sa prison brisiee. 

Et sur ce fist Bertrand adiourner en parlement de ce of fioit bertrand a excuser et le contraire prouueroit ou champ par bataille. 

Mais iamais a la ba taille ne se uoulsist foleton accorder Aincois le pourssuy par proces en la court de parlem̃t et en fin de Cause fut iugie que bien et loyal ment bertrand qui au conte ne a foleton na uoit foy ne prison conuenancie sestoit party et que mauuaisem̃t sans droiture auoit este retenu Adoncques estoit A melun sur saine le royne blance seur du Roy de nauarre qui a son frere le chastel liura Auec le roy de nauarre estoit le bascon de marieul et grant cheuale rie. 

Quant charles aisne filz de france duc de normendie regnant le Royaume sceut les nouuelles il party de paris a grans gens et auec lui estoit bertrand duguesclin D Euant melun uint le duc de normendie et tantost prinst la premiere uille. mes briefment lui manda la royne blance que de la se partist et que a elle estoit leritage et bien le garderont de ce fut le duc tres dolent ⟦et⟧ Car Riens ne y auoit la royne blance fors son douaire, lendemain au matin fist le duc assaillir Saint maclo de melun ou est le plus fors de la uille. 

Tant fut lassault merueilleux et tant dura que moult y fina de cheualiers et de escuiers en cel assault fut bertrand gete de desẜ les murs de melun en la douue 

⁋ Ceste chose aperceut le duc de normendie qui a force le fist traire de la douue et cuidoit on que bertrand fust mort dont grant duel demenoit le duc mes ne demoura pas grandement que la parolle lui cõmenca a uenir et demanda se na uarrois auoient le chastel rendu En ce point enuoia la royne blance par deuers le duc et lui rendit le chastel adoncques retourna le duc a paris la donna abertrand la garde de pont orsson Comme le roy de nauarre fut a Cuureux E N ce temps estoit Acuureux le Roy de nauarre qui contre le duc de Normendie guerroit 

Et a son aide ⟦et a son ai⟧ estoient uenu le captal debeuf. mesẜ iehan ionel pierre de sacquainuille et autres cheualiers denglet̾re de normendie et de picardie qui le pais de normendie teno ient depuis cuureux iusques et dillec a uernõ et dautre part en la marche de beauuoisin estoient est englois qui au long de la riuiere dize creel et autres uilles et chasteaulx, et de par le dit roy de nauarre guerroient 

Et a rolleboise pres de mante estoient nauarrois en garnison qui les destroiz de saine et les porcs gardoient Tellement que a rouen ne descendoit par la riuiere milles marchandises 

⁋ Pour ce se esmurent ceulx de Rouen et entrerent en la riuiere de ⟦Rouen⟧ saine a grant nauire et estoient nombres plus de dix mille hommes qui deuant Roulleboise mistrent siege et souuent lassaillirent mes fort se deffendoient nauarrois pour ces nouuelles uint bertran hastiuement au siege et en sa com paignie auoit guillaume de lannoy et autres cheualiers et escuiers de grant renon et de ceulx de rouen furent moult lies de iour en iour fist bertrand le chastel assaillir et engins drechier Du siege de rolleboise et de la prinse de mante L E siege durant bertrand et Guillẽ de lan noy furent a conseil par quelle uoie Ilz pourroient conquester mante qui uille fut riche forte et bien seante mes moult haioient francois, Si aduint que une uint secretem̃t partirent du siege bertrand et Guillẽ de lannoy et pres de mante ordonnerent un es guet, puis se mist guillaume de lannoy et autres francois en estat de uignerons et en uiron solail leuant aproucerent mante ou grant uinoble siet 

⁋ Ceulx de mante qui penssoient que ce fussent uignerons qui en la place Ie uoulsissent alouer ouurirent les portes 

⁋ Dedens la uille de mante entra guillaume qui sur le pont fist les portiers occire. briefment corna lembusche. en lesgait estoit bertrand, 

Et le conte daucerre qui a grans gens saillirent et entrerent en la uille en criant. aucerre et guesclin et tout fut pillie, A doncques ⟦ci⟧ leua le cry parmy la uille et en leglise de nostre dame se trairent pluseurs bourgois, par auant auoient ceulx de mante commencie aenforcier leglise deuant leglise uint guillaume de lannoy qui lassault commenca mais tous sacorderent ren dre a bertrand la uint bertrand qui aux bourgoiz parla et dist, Seigneurs se au duc de normendie uous uoullez rendre Ie suy prest de uous recepuoir uos uies sauuez 

⁋ Lors Respondirent les bourgoiz que le plus de leurs heritages auoient a meur leut que tenoient nauarroiz, Sire a nr̃e seign᷑ le duc de normendie nous rendons se il uous plaist mes que promettre uous uuilliez assail lir ceulx de meurlent ou autrement ne pour roit mante estre tenue que de iour en iour ne les eussons a nos portes et nous qui cy sõmes serons au siege et tant y exploitterons nos corps et nos cheuances que monẜ le duc ne uous en saurez que demander, ce leur accorda bertrand et tous se rendirent, Lors mist bertrand gar nison a mante puis retourna arolleboise Lors fist assault commencier fort et merueilleux et briefment fut le chastel prins ou forte tour auoit et tous les nauarrois qui ens estoient furent mors et prins la nuit conta bertrand dedeus Rolleboise et lendemain fist tout le chastel a raser puis retourna a mante auecques le conte daucerre et briefment firent grant appareil pour meurlent assegier De la prinse de meullent. 

Q uant meullent uint bertrand a grant arroy et se loga en la praerie sur saine et lendemain matin fist la uille assaillir la fucẽt ceulx de meullent en grant deffence mes tãt durement les assaillirent francois de trait et de mine que plus ne pouoient souffrir lestour ains lesserent la uille et en la tour se retrairent pluseurs et aucuns sur le pont qui empaires estoit 

⁋ dedens meurlent entra bertran et au chastellain manda que la tour rendist donc il fut refusant Car forte tour y auoit et bien garnie de uiures a doncques fist bertrand commenchier la ⟦mire⟧ mine pour la tour auoir et tant fut mince que elle ne se peut plus soustenir que sur estaies de bois que bertrand fist oindre de gresse puis y fist le feu bouter quant partie du bois fut ars la tout commenca a soy aclines dun coste adonc se rendirent le chastellain et ceulx qui dedens estoient, briefment fist bertrand la tour abatre et tous les murs de la uille, quant ceulx qui ou pont sestoient retraiz aperceurent que la tour fut rendue ilz se rendirent le pont fist bertrand renfforcier et gardes y mist adoncq̃s prinstrent ceulx de rouen congie de bertrand qui moult les honnoura et se retournerent tres Ioyeux en leur contree Comme messire bertrand tint frontiere en Normendie