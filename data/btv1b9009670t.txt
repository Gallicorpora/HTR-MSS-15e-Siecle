Cõment alixandre yssy des desers pour en uenir uers le Roy porus qui faisoit son amas de gens darmes pour combattre le Roy alixandre Cõment le Roy alixandre en ala ueir le Roy porus incongnus pour acheter uiures. et ault̾z manieres de choses Coment porus apella alixandre de camp en la grande seconde battaille Coment le Roy alixandre rechupt le roy porus dinde a bataille corps a coͬps Coment les indiens uolrent courir sus alixandre pour uengier la mort de porus leur seigneur. 

Coment le Roy alixandre fist enterer honnourablement le roy porus en faisant sac̾fice a nostre seigneur Les grans merueilles que alixandre trouua et uit ens es desert dinde Coment alixandre desconfit pluiseurs grant et oribles olifans femes uelues cornues et moult daultres choses moult estranges Coment alixandre et son peuple souffrir̃t moult de maulx par feux et par neges et par grans plennes Coment le roy de nothefites enuoya ses messages dire au Roy alixandre lestat de sa terre Coment le Roy alixandre enuoya ses lettres an Roy des bracaniens Com̃ent le roy des bracaniens renuoya ses lett̃z au roy alixandre Com̃ent alixandre se combaty as ghayans Coment alixandre fist ardoir le sauuaige hom̃e et coment Il trouua ung home sauuaige et puis coment Il entra en ual perilleux Com̃ent alixandre demoura tous seulx en la uallee perllieuse dist listore. 

Cõment sost alixandre se party de la ualee Coment alixandre reuint a ses compaignons Coment alixandre fu grandement festues de ses barons et de moult daultres ches. 

Coment alixandre trouua une fontaine ou le poisson cuit reuenoit en uie Coment alixandre trouua la fontaine de Iouuent Coment alixandre sesmult pour aller ꝑler as abres du soleil et de la lune Coment alixandre parla as abres Coment alixandre enuoya ses lettres a la roynne caudasse a la cause de perdicas qui les auoit mis a merchy Coment emenuds et neoptalenus sent prinrent de guerre la ou fu ochis le dit neoptalenus et le Roy polipeton que antipater auoit tramis en son ayde Coment perdicas fu ochis du Roy ptholomer Coment emendus du ochis miserablement et par trayson Coment la Roynne olumpias sen fuy de perse et sen Remit en macedoine, la ou elle fist ochir le Rot aridien et la Roynne crudissen sa fẽme. 

Coment cassander en la uenganche de sa dame par amours fist ochir la Roynne olumpias et getter le corps achiens, et as oiseaulx Coment alior le fil de caudasse la Roynne uenga la mort alixande et primierement coment Il assambla ses gens darmes dist listore Coment les ostz de alior le fil alixandre se partirent demouree pour aller en gresse sus antipater et ses enffans uengier la mort du Roy alixandre Coment antipater assambla ses homes et coment alior assiga la cite de Kocheflour et antipater dedens Coment ceulx de la cite saillirent sur leurs cassadran fu pris anemis et coment ung grant baron nom̃ez Cõment le dit cassadran fu tournez en Rost la ou Il morut miserablement Coment le Roy de hongrie fu boulis en une candiere auens lun des nepueulx de antipater Coment ceulx de la cite furent constrains par forche de famine de yssir et uenir a bataille Cõment ariste fu pris et menez prisonnier en la cite et ossi fu floren le fil antipat̾ et enmenez en lost Coment ariste et floren furent Rendus par escange Coment la cite fu prise etemportee par force darmes dist listore Com̃ent tous les barons de antipater fur̃t mis a mort sus la geste on ystoite du noble Roy alixandre Chy apres senssieult la prologue faitte Roy de macedonne. our ce que par le Record et la membranche de nobles emprises et fais darmes, conquestes P uaillandises faittes et acheuees par les anchien et par chy deuant passet. 

Les coers des nobles uaillans poissans et nobles hõmes du tampz et uaillans hõmes du tempz pñt Desirans et uueillans attaindre la haulte et exellente uertu de proeche et de bõne Renõmee dont esmeu, esleue et Incite plus emparfont a toutte honneur et perfection et ossi a tout certain entendement de Raison, 

Et meisment tous Ioues coers de cheualiers et escuyers sen doient esueillier et esleuer en haulteur et en proesche quant telz faiz oent Recorder, pensant toudis a lacquisicion de bonne Renomee. 

Ie de ce non digne poure et non sachant a la Requeste et principalement au cõmandement de tres haulte noble et puissant seigneur monseigneur Jehan de bourgoingne, conte destampes et seigneur de dourdaing et ie ay mis et fermet mon po᷑ pos de mettre par escript en langaige maternel les nobles faiz darmes, conquestes et emprises du noble Roy alixandre Roy de macedone. 

Selon ce que Ie lay trouuet en ung liure Runet dont Ie ne say le non del accemfors que Il est Intitule listoire alixandre. 

Et pour ce se de la uraye histoire de ce tant noble et poissant Roy fu aristottes le maistre de philozophie et guides enssengnemens que Ie fist a alixandre uolra sauoir si lise un liure qui sappelle 'de secretus secretore' La polra trouuer belle et noble doctrine pour tous uaillans hõmez enssengnier et aprendre si nous en tairons en ceste partie pour la prolixite de la matere. 

Com̃ent le Roy alixandre songa ung songe merueilleux a leage de .x. ans gisans en son lit Q uant cest enffant alixandre chy fu paruenuz a leage de .x. ans Il aduint une foix que Il se gisoit en son lit dormant enssi cõme lescripture Raconte et enssi que Il sedormoit Il lui souruint une uizion moult merueilleuse et obscure car aduiz lui estoit que on lui auoit fait pñt dun oef pour lui mengier et de cest oef ychy nauoit celui sambloit aultrui uolu gouster, ne mengier mais quant Il le tint Il comencha a Rouler contre terre et tant le roulla sus les caillaux de marbre, de la salle la ou Il lui sambloit qu il estoit que lescargne de cest oef se Rompy. 

Et tantost que ceste escargne fu Rompue Il sailly De cel oef ung tres grant et horible dragon et par samblant de tres merueilleuse et hideuse figure 

Et auecq ce Il lui sambloit que toutte le terre estoit auironnee de cest dragon, hastiuement et meruileusem̃t 

Et puis finablement Il ꝯueoit mors et la estoit uouttez en une sepulture moult soudainement, par le mort Duquel serpent, li airs estoit si obnubile et trouble que toutte la terre sambloit couuerte De tenebres Dont Il sen enssienoit celui sambla grans Tempestez et orages et en ces orages et tempestes sesuilla le dit alixandre cõme tous enfreez et esbahiz de son songe car Il lui sambloit propprement estre enssi que Il auoit songie et a tres grant paine le pooient ses cãbreles Rapaisier ne Rafrener. 

De la doctrine du Roy alixandre et a quiIl fu baillies pour nourir en siences liberalles et morialles A insi cõme Ie uous dych estoit alixandre le hone tant que finablement amplus tost que Il polt Il sen baceler en tres grant penssee de son songe, 

Et uint deuers son pere auquel Il Recorda son songe come tous esbahis de ce. 

Quant le Roy phellippe entendi son fil enssi parler Il en ot ossi moult grant merueilles et ne sauoit que pensser sur chon fors tant seullement que tantost et sans Delay Il enuoya en la chite dathenes querir tous les plus sages clers et adeuineurs que on y poelt a che tempz trouuer. 

Sy en uint .iii. 

Dont li premiers estoit appellez engriers ascatus liscarus saligors des liers et le tiers estoit aristotte qui sen estoit Rallez athenes nomme fors que pour amener les deux autres, auecques ceulx maistres ychy, en uint plusieurs autres pour eulx compagnier, et pour on la declaration et Disputation du songe du Iosne ⟦cheualier⟧ bacheler, alixandre. 

Quant tous ces clers furent assamblez et uenus, on les fist entrer ens une cambre, en laquelle estoit le Roy, le Roynne et leur fil alixandre.. 

Et la en lepñce de eulx leur de betis qui estoit pris et enmenez en lost des indoix prisonnier dont Il furent tous moult dollans Mais ce que Il auoient prins a lautre lez porus, les Reconfortoit grandement. 

Adont uint le baudrain qui uenoit de aourer du temple de dianne qui moult fist grant feste a porus, Non obstant que Il amast mieulx aultrement Mais de malle auẽture Il en fault faire son pourffit, au mieulx que on poelt car en dist que le desconffort ne uault Riens, A dont phesonnie se leua contre lui et la fist assir dallez parus sus les tapis. 

Ha dist elle pleuist a tous les dieux que nous aourons, que tous noz bien ueullans fuissent ossi uiallant cõme uous estes my seigneur nr̃e guerre en uaulroit mieulx contre noz anemis. 

Certes dist paruꝰ dãme pour ur̃e anemy ne uolroy ge pas estre et se uous entendez que clarumis mon pere soit ur̃e anemy non est auis est ur̃e amy Car Il ne desire Rient tant que ur̃e gracieux corpz gẽt et combien que Ia Il soit moult anchien. 

Sy naroit dãme ou damoisel ou ne deueroit auoir blasme dely Car il escraix du noble sang de troye Cõme du uaillant est Roy pryant et sachiez que Ie ne dich point ce pour Cause que ce soit mon pere. 

Et de ceste parolle se hontya ung paul dãme phesonnie, Car elle entendoit bien a la parolle de porus que ceste guerre ne uint que par elle, pour ce que elle ne le uolloit point prendre a mary a cause de son anchiennete. 

Sy se teult ,a tant de ce pourpoz et comenchierent a ꝑler dautres choses. 

Cõment betis fu honnourez ens es fẽtes des indoix et daultres choses. 

L es indoix persans et bandrains ayans en leur prison le duc de betis Se mirent au Retour a tout Ce que Il auoient de concquest. 

Sy necesserent de cheuauchr̃ tant que Il uinrent en leur ost et quant Il furent la uenut Il desarmerent le dit betis si le Reuestirent dune moult belle Robe et puis le menerent autref du Roy clarmis Lequel clarmis estoit si dollant que plus ne pooit Car on ly auoit dit que porus son fil estoit pris et enmenez prisonnier en la cite Mais Il ne sauoit sil estoit ou naurez ou quoy et pourtant Il en estoit si anuyeux quil ne sen sauoit contenir Or uint mercien de perse et les .iii. autres filz du dit clarmis aueucques ly qui amenoient leur prisonnier̃ tantost que le dit clarmis le uit ainchoix que Il lenuuissent saluet Il leur demanda de porus Mais Il oie len seulrent autre chose dire fors tant seullement que Il estoit pris et ou lieu de lui Il auoient Cestuy betis qui se disoit estre frere gadiffer. 

Et pour ce disoient Il sire ne uous en desconfortez point car au plaisir des dieux nous Rarons bien ur̃e filz et le baudrain pour cestuy 

Et ossi le desconfforter ny uault Rien. 

Celuy ne doit point Aller au bos qui a paour des foeilles ainssi est Il de guerre quy nen uoelt atteindre lauẽture