A u commencement de ma matiere ie pry en mon prologue A tous ceulx qui mon liure orront que se ie di aucune chose qui ne leur uiengne a plaisir que ilz ne men uueillent mie blasmer Car par auenture ce qui ne plaira a lun souffira a lautre 

Et si di en uerite que il ne fu oncques nulz tant fust sages ne iamais ne sera qui puist dire a la uolente de tous 

Et non pourquant se il souffist a cellui pour qui ie lay fait Ie men tien bien a paiez Car je lay fait a la priere et requeste dun mien seigne᷑r et ami pour qui Ie feroye grandement se ie pouoye ne sauoye En lui pry pour:

 dieu qu il lui uueille souffire ce que ien feray Car la matiere est delitable a oyr etproufitable a Retenir Sy ay grant merueille que li bon trouue com qui iadiz furent nen ont fait plus grant mention et mise en plus grant auctorite 

Et dautre part ie cuide quil soit auiourduy autant de bien entendans ou mestier de trouuer et dediter quil fu oncques se il estoient pourueu de leur uiure et de leur soustenance ainsi comme il estoient iadiz Car adonques les roys ducs princes et autres grans seigneurs tenoient auecques eulx les bons menestereulx et estoient honnourez et deportez. plus que mille autre gent ne il nauoient de riens a besongnez fors que de faire aucune belle chose qui peust plaire pour leur seigneur tenir a amour 

Et ce estoit beaux auantages de bien trouuer mais auIourdui est ioye et courtoisie si perie et destruitte que trop petit y acompte len Si que chascuns est mais tous essonniez de uiure 

Et ce toult aux bons entendeurs de faire aucune bonne chose 

Et se ainsi estoit chose quilz se uoulsissent traueillr̃ au faire Si seroit il trop pou de mention de ce quilz feroient pour leur bas estat Car de tant comme la personne est de plus grant noblesse et en plus grant seignourie de tant sont les entrees plus congnoissans et de plus grant auctorite 

Et pour la petitece de moy ne lairay ie mie que ie macomplisse le cõmandement de mon seigneur et que ie ne mette peine a sa uolente faire et auecques ce la matiere me plaist 

Et nentendez pas que Ie dye quelle soit nouuelle Aincois est de moult grant anciennete mais pour ce nest elle pas de mains de ualeur Car iadiz au temps des preudõmes anciens Si cõme Abraham ysaac dauid Salemon et et autres plusieurs auindrent les faiz et les belles auentures qui bien doiuent estes mises en memoire et Recordees Car len y peut prendre maint bon exemple qui pourroit estre conuerti a lonneur du corps et au proufit de lame 

Et nequedent nay ie pas en propos de dire de chascun Car trop entreprendoie grief fais se ie uous uouloye cõpter comment Adam menga la põme ne de Cayn qui occist son frere Abel ne comment noes fist larche ne ainsi cõme dieux fist les langaiges pour la grant uile de Babel destourner ne de pluseurs autres auec eses qui auindrent anciennement ne uous feray ie plus mencion Ains uouldray reuenir a mentente et a la matiere pourquoy iay ce liure entrepris et commencie a faire en l ẽ .MCCCII.. 

N erites est que depuis que la cite de Rome fu fondee et q̃ Romulus Lot compassee et edifiee a laide de Romus son frere len noy onqs̃ parler de Cite de greigneur dignite ne de plus grant noblesce, Mais treuue len en escript, que Cil Romulus conquist par force pluseurs Royaumes et pluseurs pays et les subzmist a la loy de Rõme Si quil fu Ia telle heure et tel temps que toutes terres Rendoient Treu a la Cite de Rõme si que len lappelloit le chief de tout le monde et auoit la seignourie du tout M ais ainsi comment Il aduient de toutes autres choses qui uont en admenuisant de iour en iour est la seignourie de Rõme amenuisee et abaissee et a moult perdu de son pouoir et de sa noblesce, Non pourquant a elle encore grant dignite et grant pouoir sur tout le peuple crestien, Mais telle seignourie na elle pas comme elle auoit au temps Romulus ou Pompee ne au temps des empereurs qui maintenoient les grans gͣrres et qui conqueroient par leur force et par leur uigueur les terres et les pais Si comme Iulius Cesar Augustus Constantins et aut̾s pluẜs empereurs qui conqueroient et soubzmettoient les Royaumes a eulx. 

T ant que Rõme ot telz amis et telz gouuerneurs fu elle a hõneur et en grant seignourie et en Richece et fu amee et prisiee Entre les autres il y ot un empereur en la dte̾ Cite qui fut nõme Iohs̃ augustus qui tout lempire apres la mort de Constantin son pere tint et gouuerna Au temps de cel empereur fu cueilliee la matiere pourquoy iay ce liure entrepris, et le mist en escript un clerc qui auoit a nom Martiaux 

Et a cellui temps auoit Sept Sages a Rõme dont ie uous diray les noms Le premier ot nom Sother et en seurnom legifer qui uault autant a dire que portant foy, Cil sother deuoit bien auoir tel seurnom, Car il le demonstroit par enuie, et uous di que pour souffrir Il ne soustenist fors que Raison L i Secons Sages auoit a nom Marcus et en seurnom scorens qui uault autant a dire en Rõmant que garde de droit, et bien estoit de Raison que ses seurnoms fust telz Car il gardoit les drois de chascun a son pouoir. 

La tiers se faisoit nõmer crassus et en seurnom Millus qui uault autant cõme proprement. 

Car il conseilloit ꝓprem̃t ceulz qui de son conseil le Requeroient et ce estoit ses propres mestitues Li quart nom des Sept Sages de Rõme estoit Antonius et le seurnom Iudex, Cest a dire Regeissans, 

Et cilz seurnoms aꝑptient bien a lui, ou appartenoit, Car pour doubte de nulluy, ne pour amistie ne pour peril en quoy nulz peust encheoir Il ne se deportast de uerite dire L i Quins Sages ot nom Anthonius et en seurnom philopater qui uault en Rõmans comme pere damour, et bien fu drois quil eust tel seurnom Car il estoit si doulx et si amables que onques nul hoẽ ne uoult faire mettre a mort, 

Et li sixtes ot nom Sycero 

Et li septiesmes Cipio, et auoient cilz deux en seurnom astraloges qui uault autre tant a dire en Rõmant cõme astronomiens Car ilz sauoient dastronomie qñque on en pouoit sauoir par Raison, et de ce estoient leur seurnom estrait A Cel temps que ie uous ay compte Ainsi comme Martiaux le Raconte estoit manans dehors les murs de la Cite de Rõme uns Riches homs puissans et de grant uaillance qui auoit en son domaine grans fiefz et grans possessions, et auoit a nom famus et a cestui Riche hõme comence lauenture pourquoy iay cõmencie mon compte.. 

C ilz famus estoit homs de grant noblesse et assasez de grant Richece affaire et cremiz et amez de tout le pais Si que pour la haultece de lui ie p̃nt et estoit estrait de haute gent et de uaillant Si quil estoit homs de grant a femme une damoiselle gentil et de grant lignage, mais ie ne uous scay mie a dire selle estoit Riche dauoir Car a cellui temps len entendre plus ahõnour a sens a Rente et a gentillece, que a Richece, ne a auoir amasser. 

Mais au temps dort il nest pas ainsi Car nulz ne bee a honneur a franchise se petit non, Ains tent chascun a Richesse et a fe̾ t̾sor B ien fu famus auec sa femme qui auoit nom Agea ꝑ lespace de Quinze moult courouciez Car moult desiroit a auoir fil ou fille de qui il peust ans que onques nen pot enfant auoir de quoy il estoit moult tristes et faire son hoir qui apres lui tenist son grant tenement et sa Richesse 

Et se famꝰ en auoir grant angoisse et douleur encore en auoir sa fẽme sept temps plꝰ ne elle nauoit ioye ne Repos par nuit ne par iour ains estoit ades en oraisons en depriant dieu que elle en peust un auoir ne nulle autre priere elle ne faisoit a nr̃e seigneur E N telle angoisse et en tel ennuy que uous auez oy fu famus longuem̃t a sa fẽme ne ioye ne bien ilz ne pouoient auoir ne Richesse quilz eussent ne seigneurie ne leur pouoit plaire, Ainsi cõme ilz entrerent ou seziesme an Il auint   ͧ ᷠ Iour ainsi que la dame fu Retournee du monstrer que elle saꝑpcut que elle estoit encainte, Car elle senti lenfant Remouuoir en son uentre Mais aincois que elle sen apꝑceust, elle ot grant merueille que ce pouoit estre, et en fu si esbaye que elle en mua couleur, mais les damoiselles qui estoient entour elle la Reconforterent et asseurerent tant que elle sceut certainem̃t queelle estoit encainte de uif enfant dont elle ot sa grant ioye de celle auenture que Ie ne le uous saroye deuiser. 

A donc manda la dame son seigneur et lui compta cõment elle auoit enchargie. 

A dont ot famus si grant ioye que nulz ne peust auoir greigneur de lui, 

Et fut transmuee toute leur tristesse et leur ennuy en feste et en lesse ne Len ne uous sauroit dire ne Raconter le ieu ne lesbatement qui fu fait pour La nouuelle de lenfant, 

Et quant le terme uint que la dame en deust deliurer selon nature elle se deliura dun beau filz, 

Et quant famus ot oy la nouuelle Il ne se pot abstenir ne saouler de ioye faire. 

Et fist querir quatre nourrices de grant affaire pour lenfant garder et maintenir et auoient les nourrices qñque elles sauoient demander ne deuiser qui proufitable fust a lenfant, et tant en faisoit faire le pere que chascun qui le ueoit au sauoit len tenoit a non sachant et pour fol, 

Et quant lenfant uint en aage quil pot estre sanz aletier et quil pouoit aler et parler Il nestoit Riens quil uoulist faire fust bien ou mal que on ne lui souffrist, ne nul nosoit faire le contraire pour doubte du pere qui tant lamoit plus que soy mesmes, celui acoustuma a faire quanquil lui plaisoit 

Et estoient son pere et sa mere si deceuz de lui quilz cuidoient que ce fust bien fait de lui laissier faire a sa uolente et quil en deust tourner a proufit et en plus amender. 

C ilz enfes crut moult et amenda en beaute et moult bien sembloit quil fust uenu de bon lieu et estrait de haute gent Si estoit grans dõmaiges et pitiez quil nestoit gouuernez dotrinez et enseignez ainsi quil appartenoit a lui Car il estoit beaux enfes et seignouriz et auoit en nom Berinus. 

Or uous diray auennes de ses premieres enfances quil fist en sa uenue qui depuis lui to᷑nerẽt a ennuy et a dõmaige parquoy tous ceulx qui enfans ont y deuroient bien prendre garde et chastier leurs enfans. 

Q uant Berinus cõmenca premierem̃t a parler, et il fust grant quil pot deist aucune chose contre sa uolente tantost le maudisoit ou il lappeloit uenir en la Sale, se il encontrast aucun chlr̃ ou sergent qui lui feist ou lairon ou plus uillainement se il sauoit, et sil tenist uerge ou baston Il les ferist uoulentiers sanz espargner ou quil les peust assener, et quant son pere et sa mere le ueoient si en auoient grant ioye et leur sembloit bien fait quanquel faisoit, Mais moult en desplaisoit aux chlr̃s et alautre bonne gent a qui il faisoit uilenie ou despit ia soit ce quilz nen feissent nul semblant, Car ilz ueoient bien que se ilz sen plaignoient au pere ou ala mere pour blasmer ses mauuaises enfances Il sen courrouceroient durem̃t uers eulx et non mie a lenfant, 

Et pour ce sen souffroient tous cõmunement et tournoient tout atouffe, Mais touteuoies en haioient il lenfant G rant dõmages est que Beninus li enfes auoit enchargie si mauuaise coustume par le mauuais chastiement du pere et de la mere, 

Et de tant quil deust plus amender et entendre a bien faire de tant estoit il plus tentez de foloier, 

Et con plus uint auant de tant se pena il plus de mal faire, 

Et tousiours faisoit de pis en pis, Si que il nauoit grant ne petit a lostel son pere qui ne le haist pour les merueilles quil faisoit et pour la mauuaistie dont il sappensoit. ant sacoustuma Berinus a faire males enfances quil n estoit nulz qui qui le ueist ou qui en oist parler qui ne lui donnast maleicon, Si que tout cil. qui demouroient et Repairoient a lostel lescheuoient a leur pouoir et Se tardoient de uenir y, 

Et quant il auint que Berinus fu de laage quil pot aler par la uille pour lui esbatre et deduire lors fu il mesdisant et plain de mauuaises paroles et disoit uillenie aux uns et aux autres, Si que par le uenin de sa bouche il conquist moult dennemis, 

Et auec ce il faiẜ a plusieurs gens iniure, si comme de eulx batre et ferir uilainement, dont aucuns en y auoient qui uolentiers sen uengassent, et leussent mis a mort se ne fust pour crement du pere qui moult estoit amez et honnorez de lempereur, et pour ce ilz sen deportoient et souffroient a grant meschief t quant il auerroit quil en auoit naurez ou bleciez deux ou trois et E aucun sen uenoit plaindre a son pere il le appaisoit cõment quil en aduenist, Mais de ce faisoit il que fol que de Riens ne le chastioit ne blasmoit de ses folies, Car quant il le peust auoir dottrine et enseigne il ne le uoult faire. 

Et quant il uoult il ne pot, Car il estoit si endurciz afole acoustumance que moult y auoit fort au faire laissier, 

Et ce uoit on auenir souuent, que quant une ente est ieune len la peut mieulx mener et duire a sa uolente, que quant elle est ꝑcueue, et semblablement est il de lenfant, Car len le doit chastier en son enfance, pour ce que ce que len aprent de Ieunesse len le laist moult enuis Si cõme il apparut par berinus qui ne se soutiuoit fors a mal faire, et quant il fu dentendem̃t Si aprint a Iouer au hazart ne autre ieu ne lui plaisoit que le ieu des dez et du tremerel, ce estoit toute sa ioye et don deduit na autre chose il nentendoit ne iour ne nuit, 

Et souuent en laissoit le boire et le menger pour iouer aux dez. 

Et plus souuent y ꝑdoit quil ny gaingnoit, Si que pluẜs foiz il auenoit quil sen Repairoit a lostel tous nulz et sans uestemens Mais a ce nacontoit il Riens, Car tant cõme Agea sa mere uesqui il auoit Robes deniers et iouaulx tout a sa uolente et paioit la dame lieement et uolentiers quant en lui demandoit quanque son filz despendoit oult̾geusem̃t et sanz mettre en honnour ne que besoing en eust r auint que quant Berinus fu entre ou Sezeͫ ͤ an Agea sa mere se O acoucha ou lit de la mort ou point que elle estoit en sa plus grant seignourie 

Et pour ce est cilz bien folz qui en Riens sasseure en ce monde ne qui y a france, Car qui plus y cuide estre asseni et plus tost est decheuz par fortune qui en peu deure a bestourne sa Roe/et mis ce dessoubz deseure si comme il appert souuent Q uant famus qui en grant Richesse et en grant honneur se deduisoit sot sa maladoe Agea sa femme et aꝑꝑceut le peril de la mort ou elle estoit se fut moult courroucie et agrant destrece de cuer et ce fu bien drois Car il lamoit moult tendrement, comme celle qui estoit plaine de tres grant